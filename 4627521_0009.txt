Vetus illud certamen, quod est de Servio trunco et Servio interpolato*)‚ omnibus
viris doctis, qui litterarum atque artium antiquarum studiis se imbuerunt, notissimum est.
Nimirum illi, quibus nos utimur, Servii commentarii quem praecipuum locum teneant in intel-
legendis Vergilii carminibus ut prudentissimi philologi professi sunt, ita uno iere ore miseram
condicionem eorum scholiorum, quae nunc Servii nomen prae se terunt, deploraverunt.
Nam usque ad annum 1600 Servii commentarii non nisi eam, quae nunc decurtata sive
trunca appellatur, recensionem secuti prelum reliquerunt, quales a Roberto Stephano
Parisiis a. 1532 optime editos habemus. Anno 1600 Servii commentarii e bibliotheca
Petri Danielis Parisiis apud Sebastianum Nivellium “longe auctiores* prodierunt. Quae
editio praeter ea scholia, quae Servii esse certissimis testimoniis constat, alia multa continet,
quae ante illud tempus non erant edita. Quae additamenta Daniel quamquam a Servii
nomine aliena esse intellegebat, a Servianis tamen non distinxit, quam neglegentiam qui
post eum Servii commentarios ediderunt imitati sunt omnes praeter Petrum ssurmannum
et Alb ertum Lionem, quorum ,alter Servii commentarios una cum variis lectionibus Ver-
gilianae editioni, quam instituit Amstelodami a. 1746, subiunxit, alter Gottingae a. 1826 sepa-
ratim edidit. li enim ea additamenta, quae Daniel ex suis libris adiecit, ab iis quae Servii
codices praebent, uncis quadratis seiunxerunt. Quaerentibus, unde Daniel illa, quibus Ser-
vii commentarios tecit ampliores, sumpserit, paucis respondetur in praefatione. qua Danielem
praecipue hisce qumque codiCibus usum esse doeemur: Le movicensi (= cod. Voss.
hist. et litt. saec. ΧΡ), Floriacensi (cuius prior pars nunc bibl. Bern. 172, altera pars nunc
bibl. nat. Paris. 7929 est = F Thil.), Autissiodorensi (nunc Bernensi 167 ——— G Thil.),
Turonensi (nunc Bernensi 165 = T Thil.), Fuldensi (nunc Cassellano = C Thil.).
Quorum codicum habitum, fortunam, rationes G. Thilo (praef. p. XLVIII-LXV] accuratissi-
me descripsit. Daniel igitur quinque quos appellavit codicibus usus est; neque tamen, ut
editionem conticeret, ei contigit, cum praematura morte abriperetur. lis, qui Danielis editi-
onem ad finem perduxerunt, accessit praeterea Jacobo Bongarsio intercedente apographon
alterius codicis FuIdensis, a Marco Velsero et Caspario Scioppio neglegentissime contec-
tum. Omnes editiones, quae Danielis editionem secutae sunt, haud ita magni pretii sunt,
quas omnes Teuber in dissertatione, quam de Servii commentariis scripsit (de Mauri
Servii grammatici vita et commentariis part. l, Vratislav. 1843, p. 28—36) accurate enumerat.
Nlirum sane est, quod inde a Danielis aetate usque ad nostram aetatem nemo virorum doc-
torum in codices, quos Daniel adhibuit, investigandos acrius inquisivit. Optime igitur tecit
Thilo, vir — ut ita dicam — Servianissimus‚ quod cum Franciae atque Italiae bibliothecas
perscrutaretur, id potissimum egit, ut optimos Servii decurtati, in primis autern eos codices.
quibus Daniel usus est, indagaret. Quos omnes repperit. Qui non solum eos codices

*) Ad hanc quaestionem recte iudicandam conf. 1) Ο, Thilo, in: Rhein. Mus. XlV, p. 535—550. et XV,
p. 119—149: Beitrage zur Kritik der Scholiasten des Vergilius. - ²) G. Thilo: Servii comm. Verg. Aen. lib. 1,
139-200, Progr. Naumburg, 1856. - 3) G. Thilo: Servii grammatici in Vergilii Georg. lib. 1, 1-100 commentarius.
Nachricht des Kgl. Padag. zu Halle, 1866. - 4) G. Thilo: Quae-stiones Servianae. Nachricht iiber das Kgl. Padng.
zu Hane, 1867. - ⁵) Servii grammatici qui seruntur in Vergilii earmina commentarii recens. G. Thilo et H, Hagen,
Lips. apud Teubnerum, vol. 11881, vol. 11 ibid. 1884, vol. 111 fasc.l ibid. 1887, inprimis praefationem, quam
Thilo editioni praemisit.


19

 

Pauca habemus, quae huic indici subiciamus. Ciceronem omnium scriptorum
Romanorum, quorum Servius adfert testimonia, plurimis locis laudatum esse, si reliquos
auctores comparaveris, non negabis. Ac mirum quidem est, quod Servius, quem omnino
in librorum titulis laudandis parcissimum esse demonstravimus, plurimis Ciceronis locis
titulos adposuit; saepissime autem orationes Verrinae plenis titulis ponuntur. Orationum
enim lectione Servius maxime delectatus in primis Verrinas. Catilinarias, Milonianam‚
Murenianam, ut cum Servio loquar, laudat. Ex reliquorum Ciceronis operum numero
Rhetorica, Hortensius, Tusculanae disputationes, Oeconomica saepissime exhibita sunt.
Atque ut Servii ratio citandi penitus cognoscatur, non tacemus Servium in orationibus
citandis plerumque adiectivo a nominibus propriis derivato usum esse. ut “C. in Sestiana,
Scauriana, Rosciana, Deiotariana, Fundaniana, Mureniana, Caeliana, Miloniana, in VerrInis
Philippicis, Tusculanis“, quater tantum haec posuisse: “C. pro Scauro, p. Milone, in Pisonem
in Verrem& Alia est Servii ratio in reliquis Ciceronis operibus adierendis, quibus “in libro·
aut “in libris“ praemisit, velut “in libris de republica, in libris de deorum natura, in libris
legum“‚ vel “in“ praepositionem cum ablativo-ipsius tituli coniunctam addidit. ut: “C. in
Arato, in maiore Catone, in Oeconomicis, in Hortensio& Simili ratione tantum non omnes
orationes laudat. In librorum vero numeris adiciendis Servium fuisse parcissimum etiam
exempla ex Cicerone petita docent, quorum ex numero haec quattuor tantum accuratius
exhibentur: “C. libro tertio Oeconomicorum, in primo Rhetoricorum, in primo libro Verrinarum,
in Tusulanarum libro quinto“. Ceterum Servius Ciceronem plurimis locis hoc solo nomine
appellat, undecim locis (A. Ι, 2. 148. 203. 269. 576. 703. ΙΙ, 341. ΙΙΙ, 284. 376. V, 546. (i. 1.
165) “Tullium“, uno tantum loco (A. I, 203) “Tullium Ciceronem* appellat. Denique non
possum non commemorare a Servio orationes illas, a Cicerone coram Caesare sive domi
sive in senatu habitas: “Pro Marcello. p. Ligario, p. rege Delotaro“ communi titulo,
“Caesarianas“ appellari. Nihilominus noster locum orationis “Deiotarianae“ adfert. Ex quo
concludimus tribus illis orationibus, uno volumine una editis, Caesarianis commune nomen
olim luisse easque omissis ipsorum titulis ex numeris titulorum loco adiectis ita numeratas
esse: “Caesariana prima, altera, tertia“‚ easdem vero orationes proprio ornatas titulo
separatim editas esse. ltaque cum Servius duplici citandi ratione utatur, hanc quaestionem
ita dirimendam esse puto, ut Servium ex duobus diversis fontibus sua hausisse dicam. —
Etiam in Cicerone laudando interpolatoris ratio mirum in modum diflert a Servio. Nam ille
minorem locorum numerum ex, Ciceronis quam ex reliquorum quos tractavimus scriptorum.
Plauti, Varronis, Terentii operibus exscripsit. Neque tamen vel in Ciceronis operum titulis
exhibendis interpolatorem parciorem fulsse intellegimus, cum ex tanto locorum quos citavit
numero tantum quinque exemplis tituli desint. Interpolator duodeviginti scriptorum Ciceronis,
quae Servius commemoravit, titulos non laudat, novem autem Ciceronis libros adfert, quorum
tituli apud Servium non leguntur. Orationes duae tantum apud interpolatorem nobis obviam
fiunt adiectivo nomine laudatae “in Rosciana, in Comelianis“. Reliqui loci aut praefixa “in“
praepositione, quarn tituli ipsius casus ablativus sequitur, adferuntur, ut “C.-in-maiofe-Catone„
in Oratore, in Hortensio, in Timaeo, in Divinatione, in Verrinis etc.“‚ aut nudis titulis
adpositis citantur, ut “C. de Oratore, Pro Rabirio, in Gabinium, De divinatione, De legibus“ etc.
Duo praeterea loci memorabiles videntur esse, quibus Cicero praecisis, ut ita dicam, “libr0“
vel “libris“ vocibus sic laudatur, ut duae praepositiones inter se concurrant, velut “C. in de
Republica, in de Domo sua“, id quod noster nullo iecit loco. Restat, ut Ciceronem hoc
solo nomine ab interpolatore nuncupari dicam.

ι . Quodsirationum a nobis institutarum summas fecerimus, Servium in scriptoribus in
primis vetustioris aetatis laudandis haud ita multum, parcissimum vero in titulis adponendis
tuisse nobis persuadebimus. Ac si quis ex nobis quaesierit, Serviusne exempla atque
explanationes ita, ut ipse exhibeat, in fontibus ex quibus hausit, comparata invenerit, an ipse
illa, *quae apud auctores ampliora atque pleniora legebat, circumciderit, nos Servium quae
pleniora apud auctores invenit, ea contraxisse atque eorum summas tantum attigisse
respondebimus. Neque enim sermo verbosus copiosusque eiusmodi commentariis
conveniebat, qui, ut natura rei terebat, cum ad tam multos versus Vergilianos extenderentur,
iam per se satis ampli essent. Deinde Servium ipsum sermonis quadam brevitate eleganti
ubique usum esse animadvertimus. Exemplorum autem adterendorum ratio Serviana ab
hominum doctorum illius aetatis usu non abhorret, qui operum et titulis et numeris omissis

